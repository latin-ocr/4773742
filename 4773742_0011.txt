1.

De numero plurali indefinito.

Sunt quaedam media inter conditores vocabulariorum et grammaticarum auctores
officia, quae dum alteri alteris impingunt, haud raro negliguntur. Ejusmodi esse
puto, quae de usu numeri pluralis monendi occasionem Tacitus praebet. Primo
enim, si de viro aut muliere sermo est, interdum pluralis usurpatur, non ille tan-
tum, qui excellentiae nominatur, quo utens Cicero per jocum, ut mihi quidem vi-
detur, ad amicum scribit: imperatores adpellati sumus,· sed alius quidam, quem
indefinitum vocari velim, quo fit, ut ea res, qua de mentio est illata, ad plures per-
tinere videatur. Non igitur tam personae, quam rei haec est amplificatio, et orato-
rius ejus genitivi praesertim in injuria aliqua exprimenda usus. Sed etiam de ho-
mine nescio quo si quid innuere potius velis, quam disertis verbis in eum dirigere,
pluralem numerum eleganter induces. Itaque Priamum hortans Hecuba, ne irrito
conatu victorem exacerbet, ne tum quidem, medias inter caedes suorum, conjugalis
indulgentiae immemor, mitiori numero plurali compellat, Aen. II, 521. Non tali
auxilio, nec defensoribus istis Tempus eget. Et est quidem hoc loquendi genus
non modo multarum gentium linguis commune, sed menti universae hominum, ne-
que alium in modum Herodotus III, 65. ύπό τῶν οἰκηϊοτάτων de uno dixit, aut
puerulus a sodali irrisus vel vexatus injuriam exprobrans, seque unum commiserans,
tu, inquit, alios insectaris. Igitur Tac. Ann. I, 14. nil obstat, quo minus eodem
numero lingua germanica reddatur, quod Tiberius dicit moderandos feminarum ho-
nores ,· quanquam de una sermo est. Sed alii loci quum non idem ferant, pro-=
priam quandam esse latinae linguae cum hoc plurali rationem ostendunt. Nam et
Aen. VII, 98. Externi veniunt generi, qui sanguine nostrum Nomen in astra
serent; et Ann. I, 41. feminas illustres, non centurionem ad tutelam, non mili-
tem, nihil imperatoriae uxoris etc. lingua germanica numerum singularem deside-
rabunt. Eadem numeri pluralis erit patiens Ann. XIV, 4. serendas parentum ira-
cundias. Impatiens contra erit Curt. VIII, 9. pudebatque, libertatis majus esse
’ apud feminas, quam apud viros pretium. Adde Liv. I, 53. donec ad eos perve-
niat, qui a patrum crudelibus atque impiis suppliciis tegere liberos sciant. IX, 1.
auctores belli, quia vivos non potuimus, perfunctos jam sato‘ dedidimus. cfr. Sig.
ad h. l. lx, 9. dum senes ab domo arcessunt. XXII, 12. premendorum superio-

rum< arte sese extollebat. — Sed etiam quae neutrius sunt generis, hunc pluralis
numeri usum recipiunt. Liv. XXI, 31. cepisse quondam Gallos ea, quae adiri
posse Poenus desperet. XLII, A. censorem -— per sociorum urbes diruentem

1*

