s

s- * , 17

quam qui intruserint. Et quanquam praeter Apulejum nemo scriptorum illud ver-
bum 'c‘um praepositione junxisse videtur, tamen nostrum ad multiplicandas orationis
varietates saepe eidem verbo nunc vim transitivam, nunc intransitivam addere pluri-
ma exempla docent. Igitur h. l. adfectare esse idem quod manus porrigere *credi-
derim et esse standum cum Florentino. Notionem vero adigendi, pertrahendi sub-
esse existimo, ubi corrumpere ad scelus, ut Ann. IV, 10; frangere ad omne ser-
vitium, ut Hist. II, 17. noster dicit3 ac saepe, quod est corrumpere ad, idem est
corrumpere in, ut Hist. III, 47. Alias vero, ut Germ. 23, notio mutandi subest,
et factum inde, ut corrumpere effectum sit verbum πρός τι.

Quum vero innumera per omnes disciplinae grammaticae fines dispersa sint,
quae originem hinc ducant, paucis adjectis hanc rem absolvam. Non explicari, sed
nomen solum addi puto, si per figuram aliquam dici contendas Ann. XVI, 2: terra
provenit ubertate. Quid enim est caussae, quod hoc ipso loco animum scribentis
cupido incessit, figura ista utendi? Scilicet, quod notionum quaedam cognatio est
inter verba provenire et abundare seu scatere, qualis est inter verba donare et
impertire ; quae propterea scriptor eloquentissimus variandaeque orationis cupidior
alia pro aliis infert. Et ib. 9. malim hanc cognationem in subsidium vocare, quam
graecismum in verbis: a centurione caderet. Et quaedam verba, quibus notio du-
bitandi inest, conjunctio quin sequitur, per se ab iis aliena, e. gr. Ann. XII, 6:

“ nec diu anquirendum, quin Agrtppina — anteiret.

