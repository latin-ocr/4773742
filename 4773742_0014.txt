verbo autem subeundi Tacitus per zeugma usus est, cujus' euin figurae studiosum
esse alibi ostendemus. ⁴

Eadem ratio Lipsii emendationem Ann. XII, 49: adprobari vetat.¹ Beroaldus
scribit: cum privatus olim conversationes curaret. Ne minimum quidem in ‘his
verbis inest, quod mutandum esse videatur. Singulari ejus vocis numero Dial. 9:
utitur: relinquendo· conversatio amicorum. Ergo Pelignus ille, antequam publico
muneri praeficeretur, privato apud Claudium officio functus erat, ut adduceret ad
principem, quibuscum is confabularetur. Et his opus erat principi, qui somni bre-
vissimi esset (Suet. V, 33.) et iis, qui colluderent, ei, qui aleam studiosissime lude-
ret (Suet. ib ). Jam vero ad nectenda, quae insequuntur, iners otium oblectaret,
quis non videt, in postrema syllaba verbi curaret copulam facilius latere, quam
plura‘illa, quae Lipsius infersit, quum praesertim Suetonius inter plurima· inepta,
quae de Claudio cumulat, scurrarum contubernia non referat? Quod enim de co-
preis Oberl. l. c. mouet, ad Tiberium et Cajum, non ad Claudium pertinet. Otium
apud Romanos eo tempore res honesta est, Musarum commercio dari potissimum
solita. Non habet otia vita prodigorum, ganconum, sed eorum, quibus industria
quaedam placuit. Claudii erat ejusmodi otium, qui ut pronus in aleam, in venerem,
in convivia erat, ita tamen (Suet. 41. 42.) perquam doctus et literarum studiosus.
Bonarum artium cupientem Tacitus ipse VI, 46: dicit. Sed erat iners (cfr. Ann.
XIII, 42: studiis inertibus) otium, sive nihil effectum est illa industria, ut sequens
etiam aetas tres istas literas aboleverit, quas Claudius novas invenerat. Jam si bono
poetae, qualis Bassus erat, rogandi ultro et ambiendi erant, qui dignarentur au-
dire (Dial. 9.) si docti ad audiendum ea pigritia eoque taedio coibant, quod Plin
ep. I, 13. castigat, mirumne videbitur, quod Claudius homuncionem aliquem ‘desi-
deraverit, cujus in os meditamenta sua et qualiscunque ingenii lusus ebulliret, id-
que Peligni alterum officium fuisse? Legendum igitur: cum privatus olim conver-
Ϊ sationes curaret, et iners otium oblectaret. Si quid mutari velim, cujus privatas prae-
feram, quod a cod. Bud. quodammodo commendatur. Haec duo, IV, 33. XII, 49:
eo potissimum tueri licuit, quod uterque locorum plurales ejusmodi babet, quales
creberrimos esse in Tacitana oratione paulo ante demonstratum est. Quod vero
alio loco pluribus ac magis cordatis probatum est, ita tamen, ut adversandi pote?
stas non tolleretur, hinc firmari certe potest. Ann. II, 57: discesseruntque apertis
odiis. Egregium est, quod J. F. Gron. pro apertis disserit, quem recentiorum
plures ob id ipsum secuti sunt. Addendum ex eo, quod collata in hunc §.exempla
ostendunt, odia esse res odium incendentes, sive res eas, de quibus cum irrita-
tione quadam animi dissentitur ; quod idem de offensionibus ll, 42 etc. dicendum
est. Hae autem res, postquam de iis agi inter Germanicum et Pisonem coeptum
erat, et reconciliari animi nequibant, apertae erant, operiri non poterant. Illius
igitur loci sensus hic erit, paulum diversus ab interpretatione plerisque consueta:

